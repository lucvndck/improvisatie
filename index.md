---
title: Home
layout: default
---

## Een woord vooraf

Waarom ik dit boek gemaakt heb.

Ik geef al jaren les in improvisatie aan mijn leerlingen saxofoon en ik heb het gevoel dat er niet één boek bestaat waarmee ik hen kan helpen bij dit leerproces.
Zodus ben ik enkele jaren geleden gestart met het maken van dit boek.

Er gaapt een enorm gat tussen het gebruik van pentatonieken/toonladders en het soleren over een jazz-standard. Men mag dan wel zeggen dat 'Autumn leaves' een gemakkelijk nummer is (dit is één van de nummers die leerlingen krijgen aangereikt als ze leren improviseren.), maar de praktijk is wel wat anders. Je kan er dan wel met één scale over spelen, maar het akkoordenschema stuurt de leerling constant van het kastje naar de muur. Daarbij moeten ze ook nog proberen ritmisch interessant te blijven, in mooie zinnen te spelen enz. Veel frustratie!

In dit boek wordt er aangeleerd hoe je zo'n nummer best kan starten en hoe je er voor kan zorgen dat je de weg niet kwijt raakt.

Maar voor ze zover zijn wordt er via heel wat voorbereidende oefeningen gezorgd dat ze daar klaar voor zijn.

De Tonica horen; naar de Tonica toe spelen; hun ritmische bibliotheek uitbreiden; de één niet verliezen; werken met klankkleuren; 4-maten structuur leren voelen; ritmische onafhankelijkheid kweken; muzikale zinnen kunnen maken; zichzelf begeleiden; een improvisatie kunnen spelen terwijl je de begeleiding in je hoofd hoort; ...

Via 17 lessen, waarin telkens bepaalde aspecten aan bod komen, worden ze voorbereid op het spelen van eender welk nummer met als eindpunt 'Autumn leaves' waarna ze klaar zouden moeten zijn om elke standard te kunnen aanpakken.




### Benodigdheden

Muziekpapier (blocknote)

Computer --> voor het afspelen van de begeleidingen (you-tube / iReal / Garageband / ...)

Apps: minstens één van deze:
<ul class="disc">
  <li>iReal Pro</li>
  <li>Garageband of een ander audio workstation</li>
  <li>Eén of andere drumcomputer</li>
</ul>


<div class="row">

</div>
